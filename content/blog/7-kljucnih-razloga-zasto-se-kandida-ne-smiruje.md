---
title: 7 ključnih razloga zašto se kandida kod žene ne smiruje
tags: Zdravlje
tagsMeta: U kojim situacijama se kandida kod žena ponavlja? Uklonite uzrok ili naviku i smanjite verovatnoću ponovnog pojavljivanja infekcije.
excerpt: Frustracija koju žena može da oseća zbog ovih nelagoda često je vodi ka odluci da ponovo upotrebi kandida nistatin tablete ili neki prirodni kandida lek, sve u nadi da će ovog puta delovati efikasnije.
created: 2022-06-30
image: 7-kljucnih-razloga-zasto-se-kandida-ne-smiruje-slika1.jpg
alt:

imageTwo:
  path: /img/nervozna-creva.jpg
  alt: "promeni""reuma i artritis"
image_caption: Photo by Josh Spires on Unsplash
path: 7-kljucnih-razloga-zasto-se-kandida-ne-smiruje
featured: false
---


75% žena bar jednom u životu iskusi stanje vaginalne kandidijaze. 

Iritacija, svrab, crvenilo, otečenost i bol u predelu vagine samo  su neki simptomi kandide. 

Frustracija koju žena može da oseća zbog ovih nelagoda često je vodi ka odluci da ponovo upotrebi kandida nistatin tablete ili neki prirodni kandida lek, sve u nadi da će ovog puta delovati efikasnije. Možda hoće, a možda je vreme da se učine i neki dodatni koraci koji će voditi ka uspešnom i trajnom izlečenju.

**Ponavljajuća infekcija - pojašnjenje pojma**

U slučajevima kada test na kandidu potvrdi vaginalnu kandidijazu 4 i više puta godišnje, može se reći da je u pitanju [ponavljajuća infekcija](https://www.independentnurse.co.uk/clinical-article/treatment-of-persistent-thrush/63582/). 

Ali zašto se vraća? Kako se rešiti kandide zauvek? Koji je to najbolji lek protiv kandide?

Jedinstveni odgovor na ova pitanja nije realan. Nekada je u pitanju jedan razlog, a nekada kombinacija više razloga. Ukoliko se pronađete u nekom od njih, dobro je shvatiti ga kao vodilju za promenu pristupa bolesti i njenom lečenju. 

## Mogući razlozi ponavljanja infekcije kandidom

Kandida iskustva žena govore da razlog često leži u **uzroku nastanka** prve, a onda i svih narednih infekcija. 

- Ako je infekcija nastala posle ili tokom upotrebe **antibiotika** koji “očiste” organizam i od loših, ali i od dobrih bakterija, potrebno je razmotriti sa lekarom neophodnost njihove dalje upotrebe i početi sa korišćenjem probiotika. 
- Probiotik za kandidu, odnosno bakterije koje on sadrži, predstavlja prepreku njenom prekomernom rastu. Probiotik obnavlja crevnu floru i dovodi do jačanja imuniteta;
- Uzrok mogu biti i drugi **lekovi** koji slabe imuni sistem, poput onih iz grupe kortikosteroida ili primena hemioterapije. U ovim slučajevima najbolje je posavetovati se sa lekarom koji lek za kandidu može da se koristi;
- Ako je uzrok **dijabetes** ili hiperglikemija, potrebno je sa lekarom razmotriti prelazak na dijetu sa smanjenim unosom ugljenih hidrata i eventualno uskladiti terapiju lekovima;
- Uzrok ponavljajuće infekcije kandidom može biti i [slab imuni sistem](https://www.medicalnewstoday.com/articles/yeast-infection-wont-go-away) izazvan stanjima poput gripa, boginja, hepatitisa, ali i još ozbiljnijim stanjima poput nekih oblika kancera, infekcije HIV, Teškom kombinovanom imunodeficijencijom, Autoimunom poliendokrinopatija-kandidijaza-ektodermalnom distrofijom ili Sindromom povišenog IgE (urođeni poremećaj funkcije imunog sistema);
- **Stres** je čest uzrok raznih bolesti današnjice, pa i kandidijaze, a osim lekova za umirivanje, terapija kroz razgovore sa stručnim licem, meditacija, fizička aktivnost i druge promene stila života mogu biti od pomoći za smanjivanje nivoa stresa;
- Hormonalni disbalans, konkretno **povišen nivo estrogena** (kod trudnica ili kod žena koje koriste kontraceptivne pilule) može dovesti do stanja kandidijaze. Ako je hormonalni disbalans razlog njenog vraćanja, kada se hormoni ponovo dovedu u balans, infekcija kandidom rešiće se efikasno i u relativno kratkom roku
- **Ping-pong efekat** je čest uzrok ponovljenih sipmtoma kandidijaze. Oba partnera moraju da se leče od simptoma ako se ne koristi kondom kao zaštita.

Drugi razlog može biti vrsta gljivice koja izaziva infekciju, a koja je rezistentna na lekove. Preko 80% infekcija izaziva tzv. Kandida albikans. Dok će ona nestajati pod terapijom lekovima, druge vrste gljivica će u telu nastaviti da rastu, što može rezultirati ponavljajućom ili infekcijom otpornom na terapije te je potrebno promeniti lek.

Kao nastavak na prethodni razlog dolazimo do **dužine i načina primene terapije**. U nekim slučajevima terapija koja se uobičajeno prepisuje za slučajeve kandidijaze nije dovoljna. Najbolje je posavetovati se sa lekarom i [razmotriti upotrebu](https://www.stetoskop.info/zdravlje-zena/kandida-nocna-mora-genitalnog-trakta-zene) jedne vrste, a odmah potom i druge vrste vaginaleta, a zatim i korišćenja po jedne vaginalete nekoliko meseci prvog dana nakon ciklusa, kako bi se povećala sigurnost da je infekcija u potpunosti izlečena.  

**Genetski faktori** mogu biti razlog nesmirivanja infekcije kandidom. Porodična kandidijaza je nasledna tendencija razvoja infekcije kandidom. Osobe sa ovim stanjem najčešće već u ranom detinjstvu počinju da imaju ponavljane gljivične infekcije.

**Pogrešna dijagnoza** može biti razlog zašto se simptomi svraba, peckanja, bola i obilnog sekreta ne smiruju. Veoma slični simptomi mogu se ispoljiti u slučaju bakterijske vaginoze, koja se leči antibioticima, tabletama, vaginaletama, vaginalnim gelovima, ili drugim lekovima prepisanim od strane lekara.

**Neadekvatna higijena** intimnih delova može dovesti do ponovljenih infekcija. Sapuni mogu narušiti PH vrednost vagine, a ispiranje vagine direktno uperenim tušem ili korišćenjem pumpica za ispiranje može učiniti da se isperu i dobre bakterije koje su upravo prirodna odbrana od prekomernog rasta kandide. 

Neke **životne navike** razlog su nastanka i ponovnog vraćanja infekcije kandidom. Tu ubrajamo stres, pušenje, nošenje tesne odeće i odeće od poliestera, tanga gaćica, parfimisanih dnevnih uložaka, korišćenje parfema za vaginu, boravak u vlažnim kupaćim kostimima, nedovoljno brisanje i sušenje intimnih delova posle kupanja, režim ishrane sa velikim unosom šećera i alkohonih pića. Kandida raste u toplim,  tamnim i vlažnim okruženjima, a vagina je upravo idealno mesto za nju. 

![problemi zbog kandide](./images/7-kljucnih-razloga-zasto-se-kandida-ne-smiruje-slika2.jpg)

## Lečenje kandide

Ukoliko je do sada **vaginalna kandida** tretirana lekovima, osim pomenute mogućnosti pojačavanja terapije, određeni prirodni tretmani mogu biti od velike pomoći. 
Kokosovo ulje, jabukovo sirće i beli luk pravi su prirodni lek za kandidu za koji apoteka nije potrebna. Takođe, ulje divljeg origana za kandidu ima izuzetno uspešno antimikrobno delovanje. Ovo potvrđuju i brojna studijska istraživanja. Može da se koristi oralno, preko kože ili inhalacijom. 

Osim vaginalne kandidijaze, kod žena se takođe može pojaviti i ponavljati prekomerna **kandida u crevima**. Pitanje koliko kolonija kandide je normalno imati u crevima često se postavlja lekarima. Ona je redovan stanovnik u ovoj oblasti našeg organizma. Do njenog prekomernog rasta, a to bi značilo preko [20 kolonija](https://www.kandida.rs/kandida-u-crevima/), dolazi ukoliko se naruši količina dobrih bakterija koje sprečavaju prekomeran rast gljivice. Kandida u stolici jedan je od pokazatelja bakterisko-gljivičnog disbalansa u crevima, pored nadimanja, dijareje, konstipacije i ostalih tegoba sa varenjem.
Kada vam problem pravi kandida u crevima, tzv. kandida dijeta, preporučena od strane stručnjaka iz ove oblasti biće najbolji prirodni lek. Potrebno je izbegavati unos šećera, skrobnog povrća, alkohola, žitarica koje sadrže gluten, namirnica koje sadrže kvasac, veštačkih zaslađivača, mleka i sireva. Pored toga ukoliko se konzumira probiotik za kandidu u crevima, rezultati izlečenja najverovatnije će biti još bolji.

Žene, kao i muškarci i deca, često mogu imati problem sa ponavljajućom **kandidom u ustima**. Uz redovno održavanje higijene usne duplje i češće menjanje četkice za zube, kandida na jeziku će nestati upotrebom rastvora soli, rastvora soda bikarbone, rastvora jabukovog sirćeta ili rastvora limunovog soka.

**Simptomi odumiranja kandide**

Intenzivno i obimno eliminisanje kandide iz organizma znak je da tretman koji se koristi deluje. 
Neke od [nepoželjnih reakcija](https://www.healthline.com/health/body/candida-die-off#symptoms) na odumiranje kandide su:

- bolovi u mišićima
- osećaj slabosti
- ubrzan puls
- blago povišena telesna temperatura
- crvenilo na nekim delovima kože. 


Iako neugodne, ove reakcije  traju najčešće samo nekoliko dana i ne predstavljaju opasnost po zdravlje, a mogu se ublažiti adekvatnim lekovima ili upotrebom prirodnih preparata. Ove reakcije nisu ništa drugo do reakcija organizma na toksine koji se oslobađaju kada se gljivice uništavaju tokom antifungalnog tretmana.
Ukoliko je potrebno, po savetu lekara, intenzitet terapije protiv kandide se može ublažiti, što će učiniti da kandida sporije i u manjoj meri odumire, pa će time i neželjene reakcije biti blaže.

Sve su brojnije studije koje potvrđuju antifungalno dejstvo nekih prirodnih preparata i namirnica za koje do juče nismo ni pretpostavljali da nam mogu biti od pomoći. 

Bitno je znati da kandida koja se ne smiruje **ima načina da se zaustavi**!

Prirodni preparati koji se savetuju u borbi protiv kandide, ukoliko se pravilno primenjuju, nemaju neželjene efekte i tu nema bojazni da će se napraviti greška. Da li će to biti samo promena kada je u pitanju ishrana kod kandide, uvođenje probiotika, možda upotreba kokosovog ulja, belog luka, neki čaj protiv kandide, ili kombinacija navedenih i mnogih drugih tretmana, izbor je na vama.

Kao i za svaki proces, i za oslobađanje od kandide potrebno je vreme, ali poznavanjem uzroka nastanka infekcije, adekvatnim terapijama i upotrebom prirodnih preparata, uloženo vreme postaće investicija koja će se višestruko isplatiti u vidu fizičkog i psihičkog zdravlja i zadovoljstva.


