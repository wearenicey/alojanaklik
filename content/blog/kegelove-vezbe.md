---
title: Kegelove vežbe i da li su samo dobre za erekciju?
tags: Zdravlje muškarca
tagsMeta: Šta su kegelove vežbeI da li mogu da pomognu u slučaju problemi koji se javljaju u seksualnom životu muškarca? Na koji način se sprovode i šta možemo da očekujemo?
excerpt: Kada se pomenu Kegelove vežbe većina ljudi pomisli da su to isključivo vežbe za žene.
created: 2022-06-25
image: kegelove-vezbe-slika3.jpg
imageTwo:
  path: ./images/nervozna-creva.jpg
  alt: "nervozna creva"
image_caption: Photo by Josh Spires on Unsplash
path: kegelove-vezbe
featured: false
---


Kada se pomenu Kegelove vežbe većina ljudi pomisli da su to isključivo vežbe za žene. Svakoj  ženi je bar jednom u životu preporučeno od strane ginekologa da radi Kegelove vežbe za jačanja mišića karličnog dna, koji uobičajeno biva oslabljen u toku trudnoće, nakon porođaja, starenjem ili uvećanjem telesne mase.

Međutim, Kegelove vežbe su itekako dobre i za muškarce. U toku života kod muškaraca se mogu pojaviti određeni zdravstveni problemi, koji mogu uticati na kvalitet seksualnog odnosa. Pored erektilne disfunkcije, mogu se javiti i problemi koji su vezani za preuranjenu ejakulaciju.

Jedan od strahova sa kojim se muškarci susreću je strah da neće doći do očekivane erekcije. Kegelovim vežbama možete uticati na uzrok nastanka problema koji dovodi do erektilne disfunkcije, a da li ovim vežbama možete rešiti i problem preuranjene ejakulacije?

## Uzrok nastanka erektilne disfunkcije

[Postoji mnogo uzroka koji dovode do erektilne disfunkcije](https://www.healthline.com/health/erectile-dysfunction#prevention), a mogu se svrstati u emocionalna i fizička stanja. Kao što Vam je poznato, opšte prihvaćen naziv za erektilnu disfunkciju je impotencija.

**Najčešći uzroci su:**

- Starosna dob
- Prekomerna gojaznost
- Holesterol 
- Dijabetes
- Depresija i problemi sa emotivnim partnerom 
- Korišćenje duvana i psihoaktivnih supstanci
- Loš san

Erektilna disfunkcija, može biti uzrokovana jednim ili više faktora, zato je vrlo važno konsultovati se na vreme sa svojim lekarom, kako bi se pristupilo pravovremenoj dijagnostici i  otpočelo adekvatno lečenje.

## Preuranjena ejakulacija

Pod **preuranjenom ejakulacijom** smatra se nekontrolisano i prerano oslobađanje sperme tokom seksualnog odnosa.

Prema studiji Američkih stručnjaka, [problem se javlja kod 30-40% muškaraca](https://my.clevelandclinic.org/health/diseases/15627-premature-ejaculation).

Preuranjena ejakulacija se ne smatra bolešću, ali svakako može uticati na samopouzdanje muškarca i na kvalitet njegovog seksualnog života.

Najčešći **uzroci** koji dovode do ovog stanja su fizički i emocionalno - psihološki problemi.

Neki od njih mogu biti:

- Visok krvni pritisak
- Kardiovaskularne bolesti
- Anksioznost
- Oštećenje karlice
- Parkinsonova bolest
- Nezdrav način života

S obzirom na prirodu stanja, konsultovanje sa urologom se preporučuje i svakako će Vam pomoći Specijalista će Vam uz pomoć pregleda i laboratorijskih analiza (krvi i urina) dijagnostikovati zdravstveni problem. Ukoliko je bilo fizičkih povreda na genitalijama, neophodno je uraditi i magnetnu rezonancu.

Lečenjem bolesti koje mogu uzrokovati ovaj problem, možemo postići efekat poboljšanja ovog zdravstvenog stanja. Takođe, **terapija razgovorom** sa lekarom specijalistom (psihologom) može otkloniti psihičke i emocionalne probleme koji su jedni od uzroka ovog zdravstvenog stanja.

## Možemo li vratiti potenciju?

U zavisnosti od uzroka koji dovode do impotencije, postoje različiti načini lečenja. Za dobru potenciju je najbitniji dovoljan priliv krvi i prokrvljenost krvnih sudova penisa.Uz pomoć određenih [suplemenata koje možemo koristiti kao dodatak ishrani](http://localhost:8080/dodaci-ishrani/multi-maka/), i primenom određenih vežbi možemo uticati na ovaj zdravstveni problem

## Kegelove vežbe, iz muškog ugla, kako tačno?

Jedan od načina da otklonite ove zdravstvene probleme je vežbanje mišića karličnog dna, primenom Kegelovih vežbi.

Pre nego što uopšte krenete da radite Kegelove vežbe, preporučujemo Vam da ispraznite bešiku. Pokušajte da pronađete mesto u stanu gde će Vam biti prijatno i opustite se.

Vežbanjem ovog mišića, možete poboljšati erekciju i uticati na produžetak seksualnog odnosa. Takođe, možete pojačati intenzitet orgazma. 

Ovim vežbama treba pribegavati kao prvom linijom odbrane i lečenja ovog zdravstvenog stanja. Takođe, ove vežbe možete raditi i preventivno.

Poslednja procena je da erektilna disfunkcija pogađa [18 miliona američkih mučkaraca](https://www.webmd.com/men/best-exercises-erectile-dysfunction-premature-ejaculation), pri čemu se sa starenjem ovaj broj povećava. Predpostavka je da svaki treći muškarac tokom svog života doživi neki oblik erektilne disfunkcije.  

Kada treba da identifikujete mišić karličnog dna, skoncentrišite se jer je to jako bitno. Jedan od načina da ga pronađete je taj da ubacite lagano svoj prst u rektum i pokušajte da ga pritisnete koristeći traženi mišić. Tom prilikom ne zatežite mišiće stomaka, leđa, zadnjice i butina.  

U  trenutku kada osetite nadolazeće gasove, odnosno nadimanje, pokušajte da sprečite oslobađanje gasova zatezanjem ovog mišića.

Ako i dalje imate problem da pronađete ovaj mišić, probajte sa zaustavljanjem protoka urina. Kada Vam se urinira, Vi krenite, ali se u toku uriniranja zaustavite. Ovaj metod ne bi trebao da postane redovna praksa. 

Za što efikasnije izvođenje Kegelovih vežbi, trebate da stisnete mišić i zadržite pet ili deset sekundi, a zatim ga opustite. Kada se naviknete na ovaj vid vežbanja možete ih ponavljati u seriji od 10 do 20 kontrakcija, dva ili tri puta dnevno.

Najbitnije je da pravilno dišete i da Vam ostatak tela bude opušten i miran, a ne napet i zategnut. Ove vežbe možete raditi u sedećem i ležećem položaju.

Kako bi ste brže napredovali, možete kombinovati varijante Kegelovih vežbi, tako što ćete brzo stiskati i opuštati mišiće, a sve to nekoliko puta za redom. Probajte i veoma polako da ih stiskate.

U sledećem [video snimku](https://youtu.be/bri4R37uBUg) možete pogledati ove vežbe.


