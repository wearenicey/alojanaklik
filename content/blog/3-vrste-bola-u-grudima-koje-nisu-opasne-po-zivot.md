---
title: Tri vrste bola u grudima koje nisu opasne po život
tags: Zdravlje
tagsMeta: Kako da prepoznamo bolove u grudima koji vam ne mogu ugroziti život. Koji su to simptomi i uzroci.
excerpt: Koje su to bezopasne vrste bola u grudima koje vam neće ugroziti život.
created: 2022-08-23
image: 3-vrste-bola-u-grudima-koje-vam-nece-ugroziti-zivot-slika1.jpg

imageTwo:
  path: ./images/3-vrste-bola-u-grudima-koje-vam-nece-ugroziti-zivot-slika1.jpg
  alt: "anksiozni bol u grudima"
image_caption: Photo by Josh Spires on Unsplash
path: 3-vrste-bola-u-grudima-koje-nisu-opasne-po-zivot
featured: false
---


Verovatno ste primetili da živimo u vremenu gde bi neki ljudi taj period okarakterisali kao period gubitka iskonskih, ljudskih vrednosti kao što su: čast, poštenje, ljubav ili iskrenost. Veoma često čujete da je za neke ljude potpuno normalno zarad reputacije, karijere ili novca posramiti drugog čoveka, ugroziti mu dostojanstvo, čast i zadovoljiti sujetu. Da li je duševni bol jači od fizičkog? Skoro pa uvek jeste! Ne postoji fizička merna jedinica za duševni bol, mada je on uzrok nekih fizičkih bolova i oboljenja nekih organa (srca, nerava, želuca).  

**Bol je individualno, subjektivno i neprijatno osećanje** koje nastaje usled predstojećih oštećenja tkiva, trenutnih oštećenja tkiva ili psiholoških uzroka. Karakterističan je za sve bolesti i povrede.

Bol ukazuje na najranije simptome bolesti te je i najčešći uzrok odlaska kod lekara.

Bol u grudima vezujemo uglavnom za srčane bolesti, mada postoje i drugi razlozi bola u grudima.

Na osnovu lokaliteta , intenziteta i učestalosti bola, kao i pratećih simptoma veoma lako se može utvrditi **da li se radi o bolu u grudima koji vas životno ugrožava ili ne**? To su obično:

- srčane i koronarne bolesti (disekcija aorte, infarkt srca, angina pektoris, poremećaj srčanog ritma i prisustvo srčanih zalizaka) ili 
- plućne bolesti (upala pluća, plućne maramice, pneumotoraks – prisustvo vazduha u plućima, plućna tromboembolija).

## Razlikujemo tri vrste bezopasnog bola u grudima

- Bol u grudima koji nastaje usled oštećenja koštano – skeletnog sistema;
- Bol u grudima koja nastaje usled problema  organa za varenje (želudac i jednjak);
- Bol u grudima koja nastaje usled stresa i emocionalne nestabilnosti (napad panike).

**Bol u grudima usled oštećenja koštano - nervnog sistema**

**Grudni koš je satkan od brojnih koštanih i zglobnih struktura**, povezan hrskavicama, mišićima i ligamentima. Kada se pojavi bol, on se javlja pri pokretu ili pri udahu. Obično se javlja u stanju mirovanja ili nakon neke fizičke aktivnosti. Ovde razlikujemo nekoliko uzroka:

1. **Kostohondritis** (upala zida grudnog koša) – je upala hrskavice koja se nalazi u grudnom košu, pogađa četvrti, peti i šesti par rebara. **Bol se prostire od grudnog koša prema stomaku i leđima**. Odražava se kao bol u levoj strani grudi pri dodiru i jakog je intenziteta. Manifestuje se kao oštar bol u grudima pri disanju, kašljanju, promeni položaja tela ili podignute ruke iznad glave. [Leči](https://krenizdravo.dnevnik.hr/zdravlje/bolesti-zdravlje/kostohondritis-uzroci-simptomi-lijecenje-i-tietzeov-sindrom) se mirovanjem, fizikalnom terapijom, terapijskim ultrazvukom i lekovima protiv bolova.
2. **Medjurebarni bolovi** – probadanje između rebara usled naglih i nepravilnih pokreta. Bolovi su jaki , probadajući traju do nekoliko sekundi , retko se ponavljaju, ne šire se po drugim delovima tela. Manifestuje se kao **bol u levoj ili desnoj strani grudnog koša**. [Leči](https://bol.rs/medjurebarna-interkostalna-neuralgija/) se obično analgeticima i antidepresivima, a veoma retko hirurškim intervencijama koje daju vremenski ograničen efekat u otklanjanju bola.
3. **Hernija diska i promena na kičmi** – javlja se usled izlaska mekog sadržaja jezgra među pločice kičme ili gubitak elastičnosti diskova. Do bola dolazi zbog pritiska na koren međurebarnog živca i zbog upale korena živca. Manifestuje se kao **jak bol** u grudima, koji je dugotrajan, ide uz živac i **proteže se od rebara do celog grudnog koša**. Pojačava se pri pokretu tela, kijanju ili kašljanju. Veoma je neprijatan i izaziva utrnulost. Leči se lekovima, fizikalnom terapijom ili hirurškim zahvatom.

**Bol u grudima koja nastaje usled problema  organa za varenje**

**Problemi sa varenjem** veoma često uzrokuju **bol u grudima**. Uzroci mogu biti pojačana kiselost, želudačna kila, refluks ili presavijeni želudac. Na osnovu ovoga razlikuje se:

1. **Piroza** (žgaravica, gorušica) – koju nazivamo **pojačana kiselina**, a manifestuje se kao  žarenje ili pečenje u grudima. Na engleskom se naziva heartburn što u prevodu znači [„pečenje  srca“](https://www.plivazdravlje.hr/aktualno/clanak/24337/Bol-u-prsima-bezazlen-simptom-ili-ozbiljan-znak-za-uzbunu.html). Javlja se ispod grudne kosti i širi se sve do grla, stvarajući osećaj kiseline u ustima. Leči se antacidima protiv kiselosti i adekvatnom ishranom. Preporučljiva je i soda bikarbona.
2. **Refluks** – je sličan žgaravici samo je pojačanog intenziteta i karakteriše ga **vraćanje želudačnog sadržaja u jednjak**, naročito u ležećem položaju. Zato se i javlja bol u grudima pri ležanju. Potrebni su manji i lakši obroci uveče, uzglavlje uzdignuto i adekvatna lekarska terapija.
3. **Želudačna kila** – takođe dovodi do refluksa i gorušice koja se proteže duž čitavog grudnog koša, a često izaziva i **bol u leđima i grudima**. Otvor na dijafragmi je širi od želuca, te želudac može da se pri podizanju tereta, ležanju ili savijanju pomeri ka grudnom košu i izazove simptome kao kod [angine pektoris](https://euromedic.rs/pregledi/specijalisticki-pregledi/kardiologija/kardiologija-angina-pektoris/) (bol u grudima, nesvesticu, znojenje i lupanje srca). Veoma je karakterističan bol u desnoj plećki i grudnom košu istovremeno. [Leči](https://euromedic.rs/pregledi/specijalisticki-pregledi/gastroenterologija/gastroenteroloska-hirurgija-kila-hernia/) se isključivo hirurškim putem. 
4. **Gastritis ili čir na želucu** – takođe može izazvati bol od stomaka ka grudnom košu. Može se manifestovati kao **tup bol u grudima** i kao bol u leđima i grudima. Takođe nadutost i gasovi posebno ispod levog rebarnog luka mogu da izazovu bol u grudima. Upala žučne kese, pankreasa ili jednjaka  izazvaće neki vid bola u grudima. Leči se promenom navika u ishrani. [Preporuka](https://poliklinikahuman.rs/gastritis-bolest-koja-se-ne-sme-ignorisati/) je jesti češće, ali manje obroke, koristiti antacide (lekove za smanjenje želudačne kiselina), izbegavati masna, začinjena jela, kafu, alkohol i  gazirana pića. 

![bol u grudima usled problema sa varenjem](./images/3-vrste-bola-u-grudima-koje-vam-nece-ugroziti-zivot-slika2.jpg)

**Bol u grudima koji nastaje usled stresa, pritiska i emocionalne nestabilnosti**

Usled brzog načina života, nezdravih navika u ishrani i spavanju nastaju brojni **psihički poremećaji**. Oni mogu biti trenutni ili trajni (hronični). Usled toga se neretko dešava da usled problema u porodici ili na poslu osoba oseti sledeće simptome:

1. Lupanje srca uz pojačan ritam;
2. Drhatnje tela; 
3. Gušenje – nedostatak vazduha;
4. Vrtoglavica i osećaj slabosti celog tela;
5. Mučnina i povraćanje;
6. Jak bol u grudima.

Svi ovi simptomi, na prvi pogled, ukazuju na srčane tegobe. Oni mogu biti vrlo retki ili učestali. Ukoliko se lekarskim pregledom ustanovi da tegobe nisu organske prirode, dijagnostikuje se napad panike, depresije ili anksioznog stanja (strepnje ili bojazni). U tom slučaju je preko potrebno razgovarati sa psihologom ili psihijatrom. **Napad panike ne može da dovede do srčanih oštećenja**, ali dugotrajan stres i anksioznost mogu uticati na povišen pritisak i pojačane srčane tegobe.

Ukoliko imate hroničan bol u grudima, tup bol u grudima, bol u leđima i grudima ili jak bol u grudima, konstantan od par sekundi do nekoliko dana ili nedelja, koji se vremenom povećava zbog nadraženosti receptora za bol, tada se smatra da pacijent nije životno ugrožen, ali je potrebno da zatraži lekarsku pomoć. Ukoliko se prvi put javi bol u grudima koji traje od 5 minuta do 20 minuta uz bilo koji od sledećih simptoma: vrtoglavica, mučnina, lupanje srca, opšta slabost, bitno je po preporuci lekara pozvati Hitnu pomoć, koja će uraditi sva ispitivanja neophodna za uspostavljanje tačne dijagnoze.

















