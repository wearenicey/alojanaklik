---
title: Vitamin B12 i njegova uloga
tags: Tag broj jedan
excerpt: Da li ste osetili umor ili malaksalost duži vremenski period i za to ste pomislili da je posledica rada? Da li ste ikada proverili unos vitamina u organizam? Znate li značaj vitamina B12 za očuvanje zdravlja?
created: 2021-10-16
image: vitamin-b12-1.webp
imageTwo:
  path: ./images/slika-1.jpg
  alt: "A colorful building against a blue sky background"
image_caption: Photo by Josh Spires on Unsplash
featured: true
---

**Vitamin B12 naziva se još i kobalamin** (cijanokobalamin) i pripada vitaminima koje organizam ne može sam da stvara. Pronađen je 1948 godine, rastvorljiv je u vodi i jedini sadrži kobalt. Nalazi se isključivo u namirnicama životinjskog porekla. U ljudskom organizmu smešten je uglavnom u jetri.Ukoliko se unese u većim količinama organizam će skladištiti u jetri.

**Vitamin B12 ima višestruku ulogu u organizmu:**
1. Ima ključnu ulogu u stvaranju crvenih krvnih zrnaca; 
2. Veoma je bitan za formiranje DNK;
3. Važan je za metaboličke procese u organizmu i
4. Održavanje nervne funkcije.

Vitamin B12 omogućava pretvaranje hrane u gorivo, te na taj način podiže nivo energije. Spada u grupu antianemičnih vitamina te je veoma bitan kod osoba koje pate od anemije i neuropatije. Apsorbuje se u stomaku pomoću proteina pod nazivom intrinzični faktor.



## Ko je ugrožen nedostatkom vitamina B12? ##


Postoje određene grupacije ljudi koje mogu biti ugrožene nedostatkom vitamina B12 usled načina života ili određenih zdravstvenih problema. Tu spadaju:
1. Starije osobe od 65 godina - organizam nije u mogućnosti da apsorbuje ovaj vitamin usled nedostatka lučenja enzima za varenje;
2. Vegetarijanci - ne jedu namirnice koje sadrže mleko i jaja;
3. Vegani - ne jedu namirnice životinjskog porekla;
4. Kod osoba koje imaju smanjeno lučenje želudačne kiseline usled dugotrajnog uzimanja antacida (lekovi za smanjenje želudačne kiseline);
5. Osobe koje imaju nedostatak enzima za varenje;
6. Osobe koje su obolele od helikobakterije, te im je oštećena sluznica želuca koja je veoma važna za apsorpciju vitamina B12;
7. Ljudi kojima je odstranjen deo želuca ili su imali operaciju creva - te su smanjene mogućnosti varenja;
8. Osobe koje boluju od dijabetesa, a uzimaju lek metformin - direktno smanjuje unete količine vitamina B12, te je potreban veći dnevni unos;
9. Osobe zaražene HIV-om (virus humane imunodeficijencije);
10. Osobe koje boluju od insuficijencije pankreasa i
11. Alkoholičari - jer alkohol uništava jetru u kojoj se skladišti vitamin B12.


## Posledice nedostatka vitamina B12 ##

Blagi nedostatak B12 vitamina je vrlo česta pojava koja izaziva **malaksalost**, bledilo, **konstipaciju** (zatvor), nervozu, **gubitak apetita**, trnjenje ruku i nogu. Postoji veliki broj ljudi koji pate od nedostatka vitamina B12, a da toga nisu ni svesni. U dužem vremenskom periodu nedostatak vitamina B12 može da dovede do velikih mentalnih i fizičkih oboljenja.

**Simptomi  nedostatka vitamina B12 su:**
1. Vrtoglavice praćene umorom;
2. Bledilo i **malaksalost**;
3. Problemi sa koncentracijom, kožom (dermatitis, ekcem i gljivice) i kosom;
4. Pojačana napetost i strahovi;
5. Trnjenje i ukočenost usled oštećenja živaca koje je posledica nedostatka kiseonika u ćelijama;
6. **Gubitak apetita** i težine;
7. Nadutost, **zatvor** (konstipacija) ili dijareja;
8. Problemi sa ravnotežom i konfuzija;
9. Lupanje srca;
10. Pojava afti u usnoj šupljni i jeziku;
11. Osećaj pečenja jezika usled uzimanja kiselih namirnica i
12. Loše pamćenje.


U **težim slučajevima** dolazi do pojave:
1. **Perniciozne anemije** - javlja se u slučajevima težih oštećenja želuca, te ne postoji mogućnost apsorbovanja vitamina B12. Tada se on unosi isključivo intravenski, jer oralna primena nema zadovoljavajući efekat.
2. **Srčanih oboljenja** - zbog nedostatka folne kiseline, dolazi do povišenih vrednosti homocisteina koji dovode do šloga, infarkta i drugih srčanih oboljenja. [Istraživanja su pokazala da dodavanje folne kiseline, vitamina B12 i probukola](https://pubmed.ncbi.nlm.nih.gov/23363713/) osnovnoj terapiji pacijenata sa hipertenzijom, značajno dovodi do pada homocisteina (Hcy) i asimetričnog dimetilarginina (ADMA) u plazmi. To za posledicu ima smanjenje hipertenzije, te vitamin B12 ima značajnu ulogu u prevenciji srčanih oboljenja.
3. **Osteoporoze** - usled nedostatka B12 vitamina dolazi do teže sinteze kolagena koji je ključan u izgradnji gustine kostiju. Kao posledicu imamo češće prelome kostiju posebno kod osoba starijih od 65 godina. Takođe [ispitivanje pojave osteoporoze kod starijih žena  pokazuje da zavisi](https://www.ncbi.nlm.nih.gov/pmc/articles/PMC4548174/) od nivoa homocisteina (Hcy) i metilmalonske kiseline (MMA) u plazmi, ali nikako od zajedničkog dejstva, već individualnog.



## Hrana koja sadrži B12 vitamin ##

Vitamin B12 se nalazi isključivo u namirnicama životinjskog porekla. Najviše ga ima u mesu, mleku, jajima i plodovima mora. Prirodni izvori ovog vitamina su najviše:
1. Crveno i belo meso (govedina, jagnjetina, ćuretina) - oko 186g bifteka sadrži 200% dnevnih potreba ovog vitamina;
2. Iznutrice (džigerica i bubrezi) - oko 100g jetre sadži 1500% dnevnih potreba vitamina B12, a 100g bubrega oko 1300%. Goveđa jetra sadrži 60 μg po obroku, a pileća 18 μg;
3. Riba (posebno morska) - jedna porcija lososa ima duplo veću količinu vitamina B12 od dnevno potrebne (4,8 μg). Vitamin B12 i omega 3 masne kiseline su odlične u očuvanju nervnog sistema čoveka;
4. Sardine - oko 150 gr sardine sadrži duplo veću dnevnu dozu vitamina B12 od potrebne;
5. Plodovi mora - školjke sadrže 84 μg po obroku, a kavijar 5,67 μg;
6. Mleko - uključujući jogurt i sir sadrže oko 1 μg vitamina B12. Većina zamena za mleko: kokos, badem, soja ili zob su obogaćeni vitaminom B12 i sadže oko 1 μg;
7. Žitarice - većina žitarica je obogaćena vitaminom B12, tako da u proseku po porciji sadrže oko 6 μg;
8. Jaja - belance sadrži proteine, a žumance vitamin B12, A, D, cink i gvožđe.



![vitaminb12](./images/vitamin-b12-2.webp)



## Blagodati uzimanja suplemenata i hrane bogate vitaminom B12 ##

Vitamin B12 moguće je uneti u organizam preko hrane životinjskog porekla, putem suplemenata (tableta) ili intravenski injekcijom u slučaju težih oboljenja želuca i creva).

**Benefiti koje donosi normalan dnevni unos vitamina B12 su:**
1. Pomaže kod sprečavanje pojave defekata kod novorođenčadi;
2. Utiče pozitivno u prevenciji anemije kroz stvaranje crvenih krvnih zrnaca (eritrocita);
3. Povećava raspoloženje jer utiče na proizvodnju serotonina i dopamina i sprečava pojavu depresije;
4. Smanjuje rizik od pojave makularne degeneracije (oboljenje oka);
5. Sprečava gubitak neurona te je odličan u očuvanju moždanih funkcija;
6. Smanjuje nivo homocisteina te je dobar u preventivi srčanih oboljenja;
7. Utiče pozitivno na očuvanje gustine kostiju i sprečavanju osteoporoze;
8. Blagodetno deluje kod osoba obolelih od dijabetesa, želuca i onih koji su imali operaciju creva, podižući imunitet, otklanjajući konstipacija (zatvor) i čuvajući metaboličke procese organizma;
8. Utiče pozitivno na kvalitet života jer sprečava gubitak apetita, umor i malaksalost;
10. Pomaže kod zdravlja kože, noktiju i kose jer sprečava ekcem, listanje noktiju i opadanje kose.

Ukoliko imate problem sa unosom vitamina B12, niste ljubitelj mesa, mleka i jaja ili ste jednostavno vegan, imate neki zdravstveni problem, proizvod koji vam može pomoći samo sa 1 tabletom dnevno je [forever B12 plus](https://flpshop.rs/dodaci-ishrani/11635/forever-b12-plus/360000954255/personal.html).
Veoma je efikasan kod održavanja normalnog nivo vitamina B12 i folne kiseline, održavanja trudnoće i poboljšanja metalnog i fizičkog zdravlja. 



## Koliko je potrebno dnevno uneti vitamina B12? ##

Dnevne potrebe za vitaminom B12 variraju od pola, uzrasta, zdravstvenog stanja i navika u ishrani. Vitamin B12 se uzima pojedinačno, u kompleksu B vitamina ili kao multivitamin. Najveći problem kod ovog vitamina je njegovo apsorbovanje, naročito ako je oštećena sluznica želuca, ako se koriste lekovi atacidi, metformin i inhibitori, ako je došlo do operacije creva ili ako se unose velike količine kafe i alkohola.

Najefikasnije dejstvo vitamina B12 je kada se unese u organizam sublingvalno (pod jezik) ili intravenski.

**Preporuka za dnevni unos vitamina B12** u μg(mikorograma) je:
1. Odojčad do 6 meseci - 0,4 μg;
2. Od 7 do 12 meseci - 0,5 μg;
3. Od 1 do 3 godine - 0,9 μg;
4. Od 4 do 8 godina - 4,2 μg;
5. Od 9 do 13 godina - 1,8 μg;
6. Od 14 do 18 godina - 2,4 μg;
7. Odrasle osobe preko 19 godina i stariji - 2,4 μg;
8. Trudnice - 2,6 μg;
9. Dojilje - 2,8 μg.

Ukoliko imate neke od simptoma [nedostatka vitamina B12](https://flpshop.rs/dodaci-ishrani/11635/forever-b12-plus/360000954255/personal.html): **malaksalost, gubitak apetita, konstipaciju** (zatvor) ili imate problem sa želucem, pijete velike količine kafe, unosite alkohol, dugo vremena pijete lekove za regulisanje kiseline, prešli ste 65-tu godinu, vegan ste ili vegetarijanac, imali ste **operaciju creva** onda verovatno imate manjak vitamina B12. Važno je obratiti se svome lekaru i odraditi laboratorijske analize koje će potvrditi vaše sumnje. Najlakši i najefikasniji način regulisanja dnevnih potreba [vitamina B12](https://flpshop.rs/dodaci-ishrani/11635/forever-b12-plus/360000954255/personal.html) je putem hrane životinjskog porekla (meso, mleko, jaja, riba, jetra, žitarice) i [putem suplementa](https://flpshop.rs/dodaci-ishrani/11635/forever-b12-plus/360000954255/personal.html). 



