---
title: Bol u donjem delu stomaka
tags: Zdravlje
tagsMeta: Svi smo ponekad osetili bol u donjem delu stomaka. Kako se može ublažiti i kada treba pozvati lekara? 
excerpt: Zašto se javlja bol u stomaku? Koliko je bol u stomaku opasan po život čoveka? Da li ljudi sa čestim bolovima u stomaku mogu kvalitetno živeti?
created: 2022-08-22
image: bol-u-donjem-delu-stomaka-slika1.jpg
alt: "promeni"

imageTwo:
  path: /img/bol-u-donjem-delu-stomaka-slika1.jpg
  alt: "nervozna creva"
image_caption: Photo by Josh Spires on Unsplash
path: bol-u-donjem-delu-stomaka
featured: false
---


**Bol se definiše** kao neprijatan senzorni i emocionalni doživljaj koji se odnosi na stvarno ili oštećenje organa u abdomenu. 

Bol može biti: funkcionalan ili patološki. Za funkcionalan bol karakteristično je da se javlja oko pupka i da je praćen grčevima, nadutošću i probadanjem. Bol traje kratko, ali se ponavlja. Ne zahteva intervenciju lekara. Za patološki bol karakterističan je oštar bol koji se ponavlja, praćen je često temperaturom, povraćanjem i dijarejom.

Akutni bol u stomaku je najčešći razlog hospitalizacije. Razlog za to je veliki broj organa i njihove složene anatomske karakteristike.

Bol u donjem delu stomaka ili u karlici odnosi se na nelagodnost koja se javlja ispod pupka.

## Simptomi bola u donjem delu stomaka


Simptomi bolova u donjem delu stomaka zavise od uzroka bolesti. Najčešće su praćeni bolom u leđima, bolom u karlici, temperaturom, povraćanjem, nesvesticom, grčevima, dijarejom i glavoboljom.

## Uzroci bola u donjem delu stomaka usled gastro tegoba

Uzroci bola u donjem delu stomaka su brojni:

1. **Zatvor** - bol je lokalizovan u donjem levom kvadrantu stomaka. Javlja se kada metabolički otpad ostaje zaglavljen u crevima duže od 48 sati. Zatvor je često praćen nadutošću, hemoroidima, gasovima, bolnim pražnjenjem, malaksalošću i glavoboljom. Bol se rešava otklanjanjem uzroka, unosom veće količine tečnosti, unosom vlaknaste hrane i povećanim kretanjem.
2. **Netolerancija na određene sastojke, poput laktoze ili glutena** - netolerancija na hranu je preosetljivost na neki sastojak hrane ili pića. Oko 20% stanovništva ima intoleranciju na hranu. Netolerancija i alergija nisu isto. Alergija na hranu je odgovor imuniteta, a intolerancija odgovor digestivnog sistema. Simptomi kod intolerancije na fruktozu ili gluten se ponavljaju nakon uzimanja određenih namirnica, a to su: nadimanje, gasovi, bol u stomaku, dijareja, curenje nosa. Simptomi se javljaju nakon nekoliko sati od jela, kada počinje proces varenja, pa do nekoliko dana. Problem se rešava izbegavanjem hrane koja ne prija.
3. [**Gastroenteritis**](https://www.stetoskop.info/bolesti-sistema-za-varenje-gastroenterologija/gastroenteritis) - je zapaljenje sluznice i creva i manifestuje se povraćanjem, dijarejom i povišenom temperaturom, gubitkom tečnosti i elektrolita. Uzročnici su bakterije (Salmonella, Escherichia coli), virusi (HIV, Coxsackie), protoze, helminiti i gljivice (Candida albicans). Uzroci bolesti se traže u stolici, brisu rektuma ili materijalu uzetim endoskopom. Leči se medikamentima uz nadoknadu tečnosti, elektrolita, etiološku terapiju i dijetetski režim ishrane.
4. **Kolitis** je zapaljenje sluznice debelog creva. Nastaje kao reakcija debelog creva da se ukloni štetan uticaj (virusi, bakterije, gljivice). Simptomi kolitisa su: bolovi i grčevi u trbuhu, pojava sluzi i krvi u stolici, učestale i retke stolice, pojava otoka i crvenila sluznice creva i nadimanje. U najtežim situacijama dolazi do prestanka rada creva. Razlikujemo [akutni i hronični kolitis](https://euromedic.rs/pregledi/specijalisticki-pregledi/gastroenterologija/gastroenterologija-kolitis/). Dijagnoza se uspostavlja na osnovu kliničke slike, laboratorijskih nalaza, endoskopije, kolposkopije i PH nalaza biopsije. Leči se medikamentima ([antiinflamatorni lekovi](https://www.stetoskop.info/odeljci-knjiga/antiinflamatorni-lekovi)).
5. **Crevna opstrukcija (ileus)** - je prekid prolaza sadržaja kroz creva. Bolest se naziva i zavezana creva. Uzroci su: tumori unutar creva ili spolja, priraslice koje prouzrokuju suženje creva, uvrtanje debelog creva, uklještenje creva (strangulirana hernija). Ispoljava se kao: trbušni bolovi tipa grčeva, natečenost trbuha, nemogućnost pražnjenja creva i povraćanje. Obično se rešava hirurškim putem mada je moguće da se savijanje, uvrtanje creva reši spontano, te se prekida opstrukcija creva.
6. **Kronova bolest** - se najčešće javlja u tankom i debelom crevu. Može da utiče na bilo koji deo gastrointestinalnog trakta, od usne šupljine do anusa. Uzrok ove bolesti su imunitet, genetika i životna sredina. Oko [20% obolelih imaju bliske srodnike](https://atlasklinika.com/sta-je-kronova-bolest/) (roditelje, brata ili sestru) koji su imali u nekom periodu života ovu bolest. Simptomi se razvijaju postepeno i vremenom se pogoršavaju. Simptomi su: dijareja, grčevi u stomaku, krv u stolici, gubitak apetita i težine, bol pri pražnjenju creva, umor, groznica, upala zglobova i kože i česta potreba za pražnjenjem creva. Leči se planom ishrane koji je jedinstven za obolelu osobu. Plan ishrane sadrži ograničen unos masti, mleka, unos dosta vode, vlakana i pronalazak alternativnog unosa minerala i vitamina. Uz ovo se odredi i terapija. Obično 70% obolelih od ove bolesti u određenom periodu se moraju podvrgnuti operaciji koja podrazumeva uklanjanje oštećenih delova digestivnog trakta i povezivanje zdravih delova.
7. **Divertikulitis** - odnosi se na male vrećice koje nastaju na zidovima debelog creva usled pritiska. Može doći do upale i krvarenja, a obično prolazi bez simptoma. Utvrđuje se kolonoskopijom, a rešava se hirurškim putem.
8. **Sindrom razdražljivih creva** - iritabilni kolon je funkcionalni poremećaj tankog i debelog creva, koji dovodi ili do zatvora ili dijareje. Simptomi su: bol u donjem delu stomaka, nadutost, sluz u stolici i osećaj da creva nisu dovoljno ispražnjena.


## Uzrok bola u donjem delu stomaka usled bubrežnih tegoba


1. **Kamen u bubregu** - kamen može da se javi u jednom ili oba bubrega. Češće se javlja kod muškaraca nego kod žena. Bolovi se javljaju ako se kamen zaglavi negde u bubregu ili počne da putuje kroz ureter. Bol se javlja u donjem delu leđa ili prepona. Ostali simptomi su: bolno i učestalo mokrenje, mučnina, nemogućnost zadržavanja u jednom položaju, krv u urinu (hematurija), povišena temperatura, ponekad do 40 °C.
2. **Upala mokraćne bešike** - je upala sluzokože bešike koju izazivaju uzročnici različite mikroflore odnosno bakterije u mokraći (Escherichia koli, Staphylococcus saprophyticus ili Klebsiella pneumoniae). Naziva se cistitis i učestalija je kod žena nego kod muškaraca. Kod žena se javlja češće, pošto se uretra nalazi bliže anusu koji je izvor bakterija, naročito Ešerihije koja živi u završnom delu debelog creva. Oko 10% žena ima urođeno veći broj receptora za koje se bakterije češće vezuju, te se upala leči dugotrajnije. **Simptomi upale bešike su**: peckanje pri mokrenju, bol u maloj karlici ili donjem delu ledja, bol pri mokrenju, učestalo noćno mokrenje, povišena telesna temperatura, krv u mokraći (hematurija) i bakterije u mokraći. Nelečena upala može da se proširi ka bubrezima i da dovede do pijelonefritisa. Kod upale bešike je veoma bitno uneti dosta tečnosti (vode i čaja) oko 1,5 - 2l na dan, izbegavanje hladnih i gaziranih napitaka, ne odlaganje mokrenja. Veoma je važno na vreme se obratiti lekaru koji će na osnovu laboratorije odrediti adekvatnu terapiju antibioticima - **lekove za urinarne infekcije**, mada postoje u današnje vreme i vakcine koje podižu imunitet i sprečavaju vezivanje bakterija za sluznicu bešike.
3. **Ciste bubrega** - Ciste na bubrezima mogu biti pojedinačne ili prisutne u većem broju. Predstavljaju izrasline ispunjene tečnošću. Pojedinačne ciste obično ne izazivaju nikakve simptome, otkrivaju se na ultrazvučnim pregledima i  karakteristične su za stariju populaciju. Ako se radi o većem broju cista u oba bubrega tada se govori o adultnoj ili medularnoj cističnoj bolesti. Policistična bolest bubrega se obično završava bubrežnom slabošću koja dovodi do dijalize. Uzrok nastanka je genetika ili zapušenost bubrežnih cevčica. Kad se ciste otkriju savet je da se kontolni pregledi vrše na 6 do 12 meseci. Obično se ciste otkriju ultrazvučnim pregledom. Uglavnom ne izazivaju simptome kod pacijenata, sem ako su brojne ili ako su velike. U tom slučaju javlja se: bol u donjem delu , krv u mokraći i groznica. Pucanje cisti može ugroziti život čoveka ukoliko dodje do zastoja dotoka krvi u određene delove bubrega. Lečenje: ciste se otklanjaju na osnovu aspiracije ciste uz lokalni anestetik ili ako su velike laparaskopskom metodom. Veliki pomak u lečenju nastanka cisti ima mogućnost promene ishrane, smanjenje unosa soli, gaziranih pića i kafe. Preporuka je piti čajeve od nevena, vrkute, koprive, brusnice, bazge i imele.
4. **Tumor bubrega** - je patološka promena bubrežnog tkiva, koji se sastoji od kvalitativno izmenjenih ćelija. Razlikujemo benigne i maligne tumore. Benigni su dosta ređi i obično se oko 70-te godine života. Osnovni uzroci nastanka su: nasledni faktor, oslabljen imunitet i zračenje. Simptomi su: gubitak apetita, gubitak težine, hronični umor, bol u lumbalnom delu, anemija, hematurija (krv u mokraći), temperatura od  (37-38° C). Leči se operacijom, najčešće laparoskopski.
5. **Ciste na jajnicima** - se javljaju kod žena u reproduktivnoj dobi. Prate se najčešće do dva meseca od, zato što obično u tom periodu same nestanu. Ukoliko opstanu posle nekoliko ciklusa, pristupa se lečenju medikamentima ili u krajnjoj situaciji punktiranju. Simptomi: nadutost, bol u maloj karlici ili nepravilan menstrualni ciklus.


## Način za ublažavanje bolova u donjem delu stomaka

Ukoliko se jave problemi sa peskom u bubrezima ili sitnim kamenjem, urogenitalnim infekcijama, neophodno je piti dosta mineralne vode i čajeva. Preporuka lekara je da se unese najmanje 2 litre tečnosti da bi se bubrezi i mokraćni putevi ispirali. 

Veoma dobar dodatak ishrani koji pomaže u poboljšanju stanja celokupnog organizma je Aloja, biljka koja sadrži mnogo vitamina, minerala i snažne antioksidante, te blagotvorno deluje na opšte zdravlje ljudi. Posebno kod bolova i urinarnih infekcija se izdvaja [Aloja gel sa brusnicom](https://flpshop.rs/napici/12507/forever-aloe-berry-nectar/360000954255/personal.html).


![bol u donjem delu stomaka](./images/bol-u-donjem-delu-stomaka-slika2.jpg)

## Ostali uzroci bola u donjem delu stomaka

1. **Upala slepog creva** - nalazi se u donjem desnom uglu stomaka, dužine oko 8 cm i debljine 7 mm. U njemu se proizvode dobre bakterije i to mu je jedina uloga. Do upale dolazi kada dodje do neravnoteže bakterijske flore, pojava sluzi i začepljenja na otvoru debelog creva. Simptomi su: bol u donjem delu stomaka sa desne strane, otok, mučnina, povraćanje, ubrzan rad srca, povećan broj leukocita i povišena temperatura. Leči se hirurškum putem.
2. **Menstrualni grčevi (dismenoreja)** - počinju nakon ovulacije, kada jajnici jajne ćelije koje idu kroz jajovod. Bol u donjem delu stomaka se javlja kod 10% žena i traje od 1-3 dana. Propratni simptomi su: glavobolja, nesvestica, mučnina, povraćanje, nadimanje i znojenje. Leči se medikamentima obično lekovima iz grupe NSAIL (nesteroidni antiinflamatorni lekovi - brufen ili ibuprofen).
3. **Kila** je oboljenje gde deo sadržaja trbuha (masno tkivo, debelo i tanko crevo, mokraćna bešika) prolazi kroz kožu. Leči se isključivo hirurškim putem. [Razlikujemo](https://hirurgijadrdjokovic.com/nase-klinike/operacija-kile/): preponsku, pupčanu, ingvinalna kilu, epigastričnu, ventralnu i unutrašnju kilu. Veoma često je kilu moguće napipati rukama i vratiti u stomačnu duplju. Manifestuje se kao bol u donjem delu stomaka ili pri fizičkom naprezanju, otokom i osećajem težine. Problem kile rešava se hirurškom intervencijom.


**Kako prepoznati znakove ozbiljnih oboljenja?**

Bolove u donjem delu stomaka mogu da izazovu: 

1. Virusne i  bakterijske infekcije;
2. Funkcionalni razvoj crevnog trakta; 
3. Trovanje;
4. Paraziti;
5. Zatvor;
6. Stres;
7. Alergija i 
8. Upala slepog creva,


ako se lekarskom dijagnozom isključe svi drugi uzroci.

Ukoliko se u dužem vremenskom periodu javlja gubitak apetita i telesne mase, groznica, povraćanje, dijareja, zatvor, osećaj pečenja tokom mokrenja i bol u periodu dužem od 24 sata neophodno je obratiti se lekaru koji će uspostaviti dijagnozu i lečenje.

**Kada je neophodno hitno reagovati?**

Ukoliko se bol u donjem delu stomaka ponavlja u toku 24 sata, veoma je oštar, praćen mučninom, povraćanjem, žutilom oko očiju, dijarejom ili krvavom stolicom, otežanim disanjem i temperaturom obavezno je pozvati lekara ili otići u hitnu pomoć što je pre moguće.

Bolovi u donjem delu stomaka zahtevaju detaljniju lekarski analizu, jer mogu se odnositi i na neke ozbiljne bolesti, naročito ako traju jedan izvestan period ili ako se ponavljaju. Neke tegobe su sasvim bezazlene i mogu se ukloniti savesnijim pristupom zdravlju, uzimanjem adekvatnih čajeva (kod ginekoloških problema), mineralne vode (kod uroloških tegoba) i adekvatnijom ishranom (kod želudačnih tegoba). Lekarska preporuka je da svaki bol treba ispitati, zato što sam bol po prirodi nije normalno stanje, jer otežava ili totalno blokira funkcionisanje ljudi. Među najbolje prirodne preparate koji doprinose poboljšanju zdravlja je aloja. Preparati sa alojom sadrže dosta vitamina, antioksidanasa i enzima, te doprinose: regulisanju varenja, rešavanju urinarnih infekcija, odlična je za dijabetičare jer monosaharidi u potpunosti prelaze u ćelije. Sadrži dosta minerala: kalijum, magnezijum, natrijum, cink, hrom i bakar, te je odlična za anemiju, rad srca, nervni sistem i urogenitalne probleme.








